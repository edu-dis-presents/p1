---
layout: cover
---

# Розподілені інформаційні системи


---

# Організація навчального процесу

Де шукати

**Лекції** <span style="color:red;"> (пт. 10:25) </span> , **лаб.роботи** <span style="color:red;"> ( 1т.вт. 18:30, 2т.вт. 16:10) </span>

[https://discord.gg/PePujRrE](https://discord.gg/PePujRrE)

**Репозіторій(лаби):** [https://github.com/boldak/edu-dis-labs](https://github.com/boldak/edu-dis-labs)

**Конспект лекцій:** [https://boldak.github.io/dis-edu/](https://boldak.github.io/dis-edu/)

**Звітність:** [Таблиця](https://docs.google.com/spreadsheets/d/14pdbJ06jFze2k5M1YHPfxcJTNeZM1VKGjMONoB8bcho/edit?usp=sharing)

**Контакти:**

[https://t.me/edu_dis2021](https://t.me/edu_dis2021)

[boldak.andrey@gmail.com](mailto:boldak.andrey@gmail.com)


---


# Система оцінювання

<div style="font-size: small;
    line-height: 1;
    padding: 0 15em;">

Розроблення вимог до системи | 15 | 15 | 15
:-- | :--: | :--: | :--:  
Проєктування системи | 15 | 15 | 15
Реалізація ПЗ | 25 | 25 | 25
Тестування | 15 | 15 | 15
Документування коду | 10 | &nbsp; | 10
Достроково | 10 | &nbsp; | 10
Доповідь | 40 | 40 | &nbsp;
Залік | 10 | &nbsp; | 10
&nbsp; | 140 | 100 | 100

</div>


---


# Тематика
- Основні поняття
- Архітектура розподілених систем
- Реалізація взаємодії компонентів
- Прикладний програмний інтерфейс сервісів
- Реалізація шаблонів взаємодії EDA
- Реалізація шаблонів MSA


---
layout: cover
---

## Основні поняття

---

# Система

Визначення, властивості

Поняття ***системи*** пов'язане з уявним виокремленням (інкапсуляцією) певної частини деякого світу з метою встановлення відношень, які існують між зовнішнім середовищем, що оточує таку капсулу, та її інтер'єром - тої частини світу, що знаходиться всередені цієї капсули. При цьому система сприймається як єдине ціле, і ми можемо абстрагуватися від її внутрішнього устрою.
Насправді, нас цікавить лише взаємодія двох утворень - зовнішнього середовища та самої системи. В цьому сенсі говорять про модель системи "black box".

У відношеннях зовнішнього середовища і системи ключовими поняттями є:
- ***Входи і виходи системи***
- ***Стан системи***
- ***Поведінка системи***
- ***Мета системи***
- ***Рівновага системи***
- ***Стійкість стану системи***

<!--
    Поняття ***системи*** пов'язане з уявним виокремленням (інкапсуляцією) певної частини деякого світу з метою встановлення відношень, які існують між зовнішнім середовищем, що оточує таку капсулу, та її інтер'єром - тої частини світу, що знаходиться всередені цієї капсули. При цьому система сприймається як єдине ціле, і ми можемо абстрагуватися від її внутрішнього устрою.
    Насправді, нас цікавить лише взаємодія двох утворень - зовнішнього середовища та самої системи. В цьому сенсі говорять про модель системи "black box".

Використання цієї моделі при вивченні, особливо природніх систем, цілком обгрунтовано з огляду на фундаментальну властивість систем - ***інтегративність*** (відмежованість від середовища). Це означає, що, з точки зору дослідника, відношення між частинами системи є більш "потужними" ("цінними"), ніж зв'язки цих частин з частинами зовнішнього середовища. В системі існують такі ***системоутворюючі фактори***, дія яких забезпечує цілісність системи. Для штучних (технічних) систем забезпечення властивості інтегративності є одним з найважливіших завдань, яке вирішують розробники таких систем.

У відношеннях зовнішнього середовища і системи ключовими поняттями є:
- ***Входи і виходи системи***. ***Вхід*** – це зовнішнє відношення навколишнього середовища до системи, тобто «навколишнє середовище - система». ***Вихід*** – це зовнішнє відношення системи до навколишнього середовища, тобто «система – навколишнє середовище».
- ***Стан системи*** — це сукупність значень її параметрів (властивостей) у певний момент часу. Його визначають або через вхідні впливи й вихідні сигнали (результати), або через макропараметри, макровластивості системи.
- ***Поведінка системи***  - відомі або невідомі закономірності переходу системи з одного стану в інший, що визначаються через взаємодію з зовнішнім середовищем.
- ***Мета системи*** -  її бажаний майбутній стан. У цей термін вкладають різний зміст — від ідеальних устремлінь, що виражають активну свідомість окремих осіб або соціальних систем, до конкретних цілей-результатів. ***Цілеспрямованість*** системи - це її поведінка, спрямована на досягнення власної мети.
- ***Рівновага системи*** - це її здатність за відсутності зовнішніх впливів, що збурюють (чи при постійних впливах), зберігати свою поведінку як завгодно довго.
- Під ***стійкістю стану системи*** розуміють ситуацію, коли малим змінам зовнішніх впливів відповідають малі зміни вихідних параметрів системи чи її властивостей.

-->

---

# Інформаційна система

Визначення

***Інформаційна система*** - технічна система для зберігання, пошуку та обробки інформації, яка включає відповідні людські, технічні, фінансові та інші ресурси. Інформаційна система призначена для своєчасного задоволення конкретних інформаційних потреб в рамках певної предметної області , при цьому результатом функціонування інформаційних систем є інформаційна продукція  - документи, інформаційні масиви, бази даних та інформаційні послуги.

Невід'ємними компонентами інформаційної системи є дані, технічне і програмне забезпечення, а також персонал і організаційне забезпечення. Крім того, до складу інформаційних систем слід також включати комунікаційне обладнання, лінгвістичні засоби та інформаційні ресурси, які в сукупності утворюють систему, що забезпечує підтримку динамічної інформаційної моделі деякої частини реального світу для задоволення інформаційних потреб користувачів.

***Розподілена інформаційна система*** - це набір з'єднаних каналами зв'язку незалежних обчислювальних вузлів, які з точки зору користувача деякого програмного забезпечення виглядають єдиним цілим. 

В такому визначенні головними є дві особливості: автономність вузлів розподіленої системи та подання її як цілісної структури користувачеві. При цьому об’єднуючою ланкою розподіленої системи є її програмне забезпечення.

<!--
***Інформаційна система*** - технічна система для зберігання, пошуку та обробки інформації, яка включає відповідні людські, технічні, фінансові та інші ресурси. Інформаційна система призначена для своєчасного задоволення конкретних інформаційних потреб в рамках певної предметної області , при цьому результатом функціонування інформаційних систем є інформаційна продукція  - документи, інформаційні масиви, бази даних та інформаційні послуги.

Невід'ємними компонентами інформаційної системи є дані, технічне і програмне забезпечення, а також персонал і організаційне забезпечення. Крім того, до складу інформаційних систем слід також включати комунікаційне обладнання, лінгвістичні засоби та інформаційні ресурси, які в сукупності утворюють систему, що забезпечує підтримку динамічної інформаційної моделі деякої частини реального світу для задоволення інформаційних потреб користувачів.

***Розподілена інформаційна система*** - це набір з'єднаних каналами зв'язку незалежних обчислювальних вузлів, які з точки зору користувача деякого програмного забезпечення виглядають єдиним цілим. 

В такому визначенні головними є дві особливості: автономність вузлів розподіленої системи та подання її як цілісної структури користувачеві. При цьому об’єднуючою ланкою розподіленої системи є її програмне забезпечення.
 
-->     

---

# Прозорість

Типи

- ***Прозорий доступ до ресурсів***
- ***Прозоре розташування ресурсів***
- ***Реплікація ресурсів***  
- ***Паралельний доступ до ресурсів***
- ***Прозорість відмов***

Дію більшості з цих системоутворюючих факторів забезпечує ***проміжне програмне забезпечення*** (middleware) розподіленої системи.

Стек програмного забезпечення зазвичай декомпозують на два шари: На верхньому шарі розташовуються розподілені застосунки, які відповідають за вирішення певних прикладних завдань. Їх функціональність реалізується на основі використання ресурсів нижнього шару middleware, які взаємодіють з системним програмним забезпеченням та мережевим рівнем.

<!--
- ***Прозорий доступ до ресурсів*** – від користувачів повинна бути прихована різниця в поданні даних і способах доступу до ресурсів системи;
- ***Прозоре розташування ресурсів*** – фізичне розташування ресурсів повинно бути  несуттєвим для користувача.
- ***Реплікація ресурсів*** – від користувача повинна бути прихована структура резервування ресурсів системи.  
- ***Паралельний доступ до ресурсів*** - можливість одночасного використання певного ресурсу різними користувачами незалежно один від одного. Сам факт одночасного використання ресурсу повинен бути прихований від користувачів.
- ***Прозорість відмов*** - відмова (відключення) будь-яких ресурсів розподіленої системи не повинні впливати на роботу користувача.

-->

---

# Розподілені системи

Термінологія

1. ***Ресурс*** - будь-яка програмна або апаратна сутність, що використовується в розподіленій системі. Наприклад, обчислювальний вузол, файл, комунікаційний канал, сервіс тощо.
2. ***Вузол*** - будь-який апаратний обчислювальний пристрій в розподіленій системі.
3. ***Сервер*** - вузол-постачальник інформації в розподіленій системі.
4. ***Кліент*** - вузол-споживач інформації в розподіленій системі.
5. ***Пір (peer)*** - вузол, який є одночасно постачальником та споживачем інформацій.
6. ***Сервіс*** - сутність, яка надає певні функціональні можливості. Наприклад веб-сервер може надавати сервіс передачі файлів по протоколу HTTP. В рамках одного вузла можуть надаватися декілька різних сервісів.

---

# Класифікація

Централізований та децентралізований підходи до організації функціонування інформаційної системи

- виявлення ресурсів
- доступність ресурсів
- взаємодія ресурсів

<!--
Існує багато різних технологій, які забезпечують пошук та виявлення ресурсів розподілених систем. Прикладом централізованого метода виявлення ресурсів може слугувати сервіс DNS Domain Name System, DNS – система доменних імен, яка на основі вказаного ім'я ресурсу повертає його IP-адресу. Сервер DNS - це велика база даних ресурсів. Взагалі існує обмежена кількість серверів, які надають службу DNS. Зазвичай користувач вказує один або декілька таких серверів для роботи. Проте, якщо всі вони відключені, процес виявлення ресурсів  зупиняється.

При використанні децентралізованого підходу до виявлення ресурсів запит відправляється всім вузлам, які відомі клієнту. Ці вузли здійснюють пошук ресурсу у себе та транслюють запит далі. таким чином, відсутні спеціалізовані вузли та централізоване сховище інформації про ресурси, які доступні в розподіленій системі.

Іншим важливим аспектом є доступність ресурсів. Прикладом централізованої доступності є технологія веб-сервісів. В цьому випадку є единий сервер з виділеною IP-адресою, який надає сервіс. Якщо цей вузол стає недоступним, то сервіс стає недоступним.

Існують системи, які реалізують децентралізовані підходи до доступності ресурсів шляхом множинного дублювання сервісів, які можуть забезпечити необхідну користувачу функціональність. В цьому випадку кожен вузол системи є як сервером, так і клієнтом (піром). Такі системи називають одноранговими мережами або P2P (peer to peer) системами.

З огляду на спосіб взаємодії вузлів централізований підхід полягає в тому, що взаємодія між вузлами реалізується за допомогою спеціального центрального сервера. Тобто один вузол не може безпосередньо взаємодіяти з іншим.

Децентралізований підхід реалізовано в P2P системах, коли всі вузли рівноправні і реалізують фунціональність як сервера, так і клієнта.

В реальних розподілених системах разом використовуються як централізований, так і децентралізований підходи до реалізації способів виявлення ресурсів, забезпечення їх доступності та взаємодії.

-->    

---

# Комунікація ресурсів

&nbsp;

Поняття розподіленої інформаційної системи передбачає, що її компоненти віддалені одна від одної. Тому функціонування такої системи неможливе без єфективної комунікації між ними.

Взаємодія в обчислювальних мережах базується на протоколах - наборах правил та узгоджень, що описують процедуру взаємодії компонентів. Якщо компонента підтримує певний мережевий протокол обміну інформацією, то скоріше за все вона буде здібна взаємодіяти з іншою компонентою, яка також підтримує той самий протокол. 

В області обчислювальних комунікацій існує загальноприйнята система протоколів Open Systems Interconnection basic reference model (OSI) - базова еталонна модель взаємодії відкритих систем, яка визначає стек протоколів різного рівня, які дозволяють описати практично всі аспекти взаємодії компонентів розподілених інформаційних систем. 

